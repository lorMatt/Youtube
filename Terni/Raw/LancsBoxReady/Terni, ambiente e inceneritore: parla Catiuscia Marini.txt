Presidente crede di aver convinto i Ternani? lo sblocca Italia consentirà di fare accordi interregionali su cui stiamo lavorando per la chiusura del ciclo, i comuni hanno un impegno diretto che devono adempiere come da delibera regionale, di innalzare il più possibile la raccolta differenziata e di tendere a dei quantitativi che portino tutta l'Umbria ad una media del 65% il prima possibile, poi anche del 70-72 perché perché è fattibile, ma insomma diamoci le diverse tappe. Il secondo è che hanno un compito i comuni con il nuovo ambito regionale unico, superiamo la frammentazione, bisogna che guidino la riorganizzazione delle loro società perché le società di gestione molte sono pubbliche, comunali, molte sono partecipate dai comuni, dobbiamo avere un sistema unitario dell'Umbria, semplificato, con un'impiantistica molto moderna che spinge anche di più e meglio al riciclo e al riuso, c'è anche una parte di industria che è disponibile a fare investimenti in questo settore, quindi per perseguire una strategia di riduzione dei rifiuti o come alcuni dicono i rifiuti zero bisogna attuare anche un lavoro organico, sistematico che il piano regionale dei rifiuti prevede e che mette a disposizione delle amministrazioni comunali. Molti comuni dell'Umbria lo stanno facendo già con uno sforzo vero, organizzativo e gestionale quindi è possibile farlo in tutta la Regione. E gli accordi interregionali ci permetteranno anche di chiudere il ciclo dei rifiuti senza dover ricorrere ad impianti di termovalorizzazione nel nostro territorio regionale, non solo a Terni ma in tutta l'Umbria.