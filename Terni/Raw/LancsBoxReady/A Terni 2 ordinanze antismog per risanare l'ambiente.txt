Interventi emergenziali salvati, la prima limitazione sarà in vigore a partire dalla domenica successiva al primo sforamento dei 50 grammi metro cubo di PM10 nelle 24 ore, mentre quella sull'uso dei riscaldamenti dal primo lunedì successivo. Le ordinanze poi potranno essere rimodulate se i valori di PM10 saranno tali da rendere le condizioni della qualità dell'aria buone o accettabili. L'ordinanza di limitazione del traffico, quando sarà in vigore, riguarderà i giorni di domenica, lunedì e martedì, nelle fasce orarie 8.30-12.30 e 14.30-18.30 su tutto il territorio comunale, eliminando quindi la precedente zona zero. Il divieto di circolazione riguarderà i veicoli uguali o inferiori a Euro 3 e tutta un'altra serie che sarà indicata con precisione nell'ordinanza. Per gli apparecchi di riscaldamento domestico a biomassa legnosa, l'ordinanza, quando sarà in vigore, prevederà il divieto di utilizzo nel territorio comunale sotto l'altitudine di 300 metri, da lunedì al giovedì per l'intera giornata. Gli apparecchi vietati saranno tutti quelli che non garantiscono il rispetto risposta alle domande L'obiettivo che ci poniamo, ha aggiunto l'assessore Salvati, è di conseguire alla fine del quinquennio un deciso miglioramento complessivo dei valori rilevati e comunque significativi progressi per quanto riguarda le misure adottate. Tra le misure strutturali è prevista anche l'istituzione presso il Comune di un tavolo permanente tra AST, ANAS e istituzioni preposte alla tutela ambientale già convocato per il 12 novembre innanzitutto sul pieno utilizzo del raccordo terni-orte e sulla viabilità al servizio di AST che possa evitare il transito di mezzi pesanti in città.