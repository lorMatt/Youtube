Nel corso di una conferenza stampa congiunta che si è svolta in BCT a Terni, a cui hanno partecipato l'assessore Enrico Melasecche e l'assessore Benedetta Salvati, è stato presentato il progetto Terni Verde 2018-2023. Il progetto che è nato con questa consigliatura è un progetto che durerà 5 anni, che stiamo ovviamente riempiendo di contenuti e di interventi a partire dal primo intervento che abbiamo fatto e che è quello in Viale Lunco nella Savoia che dà un po' il segno delle modalità di intervento di questa amministrazione cioè abbattere se necessario per motivi di sicurezza e poi necessariamente ripristinare gli alberi abbattuti. Oltre a questo intervento ne seguiranno altri di forestazione urbana che riguarderanno varie zone della nostra città. Un primo lotto funzionale che riguarderà il parco Le Grazie e poi altre aree in via Rossini e uno spartitraffico in via Borzacchini e via Lessini. Un secondo lotto funzionale che riguarderà altre sette aree. Questo è stato fatto facendo delle valutazioni di tipo tecnico-scientifiche per cercare di utilizzare il verde come metodo per limitare l'inquinamento e migliorare le condizioni della qualità dell'aria in questa città. Seguiranno altri interventi che riguarderanno l'interconnessione tra gli alberi e le principali viali della città, il tutto al fine di fare un'operazione mai vista di piantumazione di alberi per la città di Terni. La valorizzazione di ciò si esplica anche con l'intenzione di celebrare per il 21 novembre la giornata nazionale dell'albero che diventerà un appuntamento fisso in cui coinvolgere scuole e cittadini. L'assessore ai lavori pubblici Enrico Melasecche ha dichiarato l'intenzione di unire i progetti di arredo urbano con quelli relativi al verde pubblico inserendoli nel progetto immagine e vivibilità e ha annunciato la realizzazione di un nuovo parco tra via Gramsci e via Farini con un percorso ciclopedonale, l'ampliamento del parco Ciaurro e la riapertura a breve del parco Le Grazie.