La nostra agenzia svolge da anni una complessa serie di attività per il controllo della qualità delle acque del Lago Trasimeno in funzione dei due principali obiettivi previsti dalle normative europee, il controllo della qualità ambientale e il controllo della qualità per specifica destinazione essendo le acque del Lago Trasimeno interessate dall'uso balneare. Per quanto riguarda la qualità ambientale il sistema di monitoraggio e valutazione negli ultimi anni si è profondamente modificato con l'introduzione accanto alla tradizionale rilevazione dei parametri chimici e chimico-fisici e anche del monitoraggio di parametri biologici rappresentativi delle principali comunità algali, vegetali e animali presenti nel sistema lacustre. I dati raccolti nel corso del monitoraggio vengono utilizzati per valutare lo scostamento della qualità del lago rispetto a cosiddette condizioni di riferimento corrispondenti a una situazione di disturbo antropico nullo o poco rilevante. In funzione di questo scostamento la qualità delle acque viene classificata in uno stato corrispondente ad una delle cinque classi previste dalla norma che vanno dallo stato cattivo fino allo stato elevato. I dati raccolti nel corso del primo ciclo di monitoraggio nel lago Trasimeno che si è chiuso al termine dell'anno 2012 classificano il lago in uno stato ecologico sufficiente quindi con moderati segni di alterazione rispetto alla condizione di riferimento, quindi allo stato ecologico buono che è l'obiettivo fissato dalla normativa europea. Questi indizi di alterazione sono presentati sia dai parametri chimico-fisici principali, in particolar modo dalle concentrazioni di fosforo e dai valori medi della trasparenza delle acque, e anche dalle comunità biiche, in particolare dalla comunità algale, dal fitoplancton. Nel lago Trasimeno sono individuate 15 aree destinate all'uso balneare, nelle quali viene effettuata la determinazione dei parametri previsti dalle direttive europee per la valutazione della conformità delle acque allo specifico uso. Il piano di monitoraggio si articola in più programmi di controllo e prevede un monitoraggio ordinario dei parametri microbiologici che viene effettuato con frequenza mensile, si tratta dei parametri microbiologici indicatori di fenomeni di contaminazione e sono quelli che poi determinano eventuali divieti di bagnazione delle aree. Un monitoraggio integrativo che si attiva invece in caso di allerta in funzione di specifici segnali che servono a valutare e a fronteggiare eventuali fenomeni di contaminazione e di inquinamento di breve durata. E infine in relazione alle particolari caratteristiche ecologiche del lago Trasimeno che è interessato durante il periodo estivo da fenomeni di proliferazione algale è stato attivato uno specifico programma di sorveglianza algale per la determinazione delle specie algali presenti e la rilevazione delle eventuali tossine prodotte da queste specie. I dati raccolti nel corso dell'ultima stagione balneare, quindi nell'anno 2014, non hanno evidenziato alcuna criticità dal punto di vista microbiologico e tutte le acque destinate all'uso balneare individuate nel lago Trasimeno sono state classificate in qualità eccellente. Anche relativamente al programma di sorveglianza al Gale, benché i dati raccolti confermino la presenza consistente e significativa di questa popolazione cianobatterica, non hanno evidenziato alcuna presenza di tossine. Tutti i dati raccolti, sia relativamente al monitoraggio della qualità ambientale che al monitoraggio delle acque destinate all'uso balneare, sono disponibili nel portale dell'Agenzia, la sezione Acque. Da quest'anno, oltre al monitoraggio tradizionale che ARPA svolge sui laghi, ci siamo dotati di uno strumento nuovo, Galileo. Galileo è il primo esempio di natante automatico e a pilotaggio remoto in grado di monitorare la qualità delle acque del lago. Mediante missioni progettate in remoto, Galileo, in automatico, mediante propulsione elettrica, viaggia liberamente nel lago determinando alcuni parametri chimico-fisici delle acque, mediante l'utilizzo di una sonda multiparametrica. Con l'utilizzo di fotocamere digitali è invece in grado di rappresentare lo stato vegetazionale delle sponde e della vegetazione sommersa e con l'utilizzo di una termocamera IR, invece, è in grado di rilevare i cambiamenti di temperatura dello specchio d'acqua. Oltre a questo tipo di informazioni, siamo in grado col Galileo di effettuare delle mappe in 3D del fondale e delle sponde che potrebbero aiutarci a capire eventuali scarichi, magari illeciti, che finiscono nel lago. I dati di Galileo potranno essere consultati in diretta, mentre il natante svolge la missione al lago, sul sito di Arpa Umbria e quindi visualizzare, momento dopo momento, quello che sta rilevando. Successivamente alle elaborazioni verranno invece presentati dei rapporti delle missioni stesse, in cui si contestualizzeranno all'interno dell'ecosistema lacustre.