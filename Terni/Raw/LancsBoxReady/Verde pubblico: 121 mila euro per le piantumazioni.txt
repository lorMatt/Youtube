Il Comune possiede un patrimonio arboreo di oltre 22.000 esemplari che compongono e caratterizzano le alberate stradali, i parchi, i giardini, le aree di sosta e i cortili scolastici. Questa dotazione arborea, dichiara il vice-sindaco con delega alla comunicazione Riccardo Corridore attraverso l'ufficio stampa del comune Agit richiede un impegno costante per la sua cura che consiste nella potatura, nel monitoraggio, nei trattamenti fitosanitarie, nei casi estremi, nella sostituzione. Riguardo alla sostituzione delle alberature, abbattimento e la piantumazione, essa è imputabile a diversi cause, difetti morfologici e strutturali non sanabili, avverse In questo contesto è in corso di attivazione un Accordo Quadro Annuale con la ditta Gardeland, aggiudicataria della Procedura per Interventi di Manutenzione Straordinaria del Verde Pubblico che fa capo ad un programma generale e globale di interventi di manutenzione del verde, per un importo contrattuale di 120.900 euro oltre IVA. Il progetto di accordo quadro dichiara l'assessore alle manutenzioni Marco Iapadre, si aggiunge ad altre attività mirate alla conoscenza e dalla gestione del verde urbano, quali il censimento, ed insiste sull'importanza degli alberi in città e sui benefici che la loro presenza porta all'ambiente. Il piano riflette una precisa strategia che ha l'obiettivo di stimolare un processo di trasformazione politico-culturale intorno all'idea che la spesa per creare e mantenere il verde della città è sempre un investimento la cui utilità si riversa in modo diretto e positivo su tutti i cittadini. L'elemento principale del progetto, oltre alla messa in sicurezza degli alberi adulti, riguarda gli interventi di forestazione urbana.