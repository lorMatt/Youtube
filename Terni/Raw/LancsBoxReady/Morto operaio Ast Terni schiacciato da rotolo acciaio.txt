È morto all'ospedale di Branca Gianluca Menichino, l'operaio 35enne dell'AST rimasto gravemente ferito il 10 luglio scorso in un incidente sul lavoro all'interno dello stabilimento di Terni. Dopo sei mesi di ricovero, prima nel reparto di rianimazione del Santa Maria di Terni e poi in una struttura specializzata di Foligno, le sue condizioni si sono aggravate tanto da rendere necessario di nuovo il trasferimento in ospedale. Il giovane era stato travolto da un rotolo di acciaio da 20 tonnellate mentre era impegnato a muoverlo con l'aiuto di un carroponte all'interno del reparto freddo PIX1 dell'acciaieria. Le sue condizioni erano da subito apparse molto critiche. Sull'incidente è in corso un'inchiesta della Procura di Terni. Mi auguro che presto venga fatta chiarezza su quanto accaduto. A dirlo è il sindaco di Terni, Leopoldo Di Gilolamo, che a nome dell'intera città si stringe alla famiglia rappresentando il dolore della comunità ternana. Da parte sua, l'azienda in un messaggio rinnova l'impegno perché un fatto del genere non accada mai più. Last, si legge