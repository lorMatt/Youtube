Il lago di Corbara è un lago dell'Italia centrale di origine artificiale, formatosi con la costruzione dell'omonimo bacino idroelettrico sul fiume Tevere negli anni Sessanta. Prende il nome dalla frazione di Corbara, località del comune di Orvieto. Il lago occupa una splendida valle che si apre a partire dalle gole del Forello e fa parte del Parco Fluviale del Tevere, area naturale protetta del Lombrio. Per chi ama la natura è possibile passeggiare lungo le sponde del lago, visitare le gole del Forello, le insenature carsiche scavate dal Tevere e le splendide grotte che si aprono sui fianchi del lago nelle quali è possibile effettuare visite speleologiche. In quest'area protetta si possono avvistare bellissimi esemplari dei roni e altre specie di piccoli uccelli anche rari che trovano riparo nella rigogliosa vegetazione del parco fluviale. Il lago di Corbara oltre ad avere un grande interesse paesaggistico è ritenuto dai pescatori sportivi uno dei laghi del centro Italia più interessanti, in particolare per la pesca alla carpa.