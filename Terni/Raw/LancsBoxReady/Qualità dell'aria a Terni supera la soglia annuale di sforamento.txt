Il superamento della soglia di 35 sforamenti annui per il limite di concentrazione in atmosfera di PM10, prevista dal decreto legislativo numero 155 del 2010 nella centralina urbana Le Grazie di Terni richiede l'immediata presa in carico di una revisione degli attuali strumenti in campo per la tutela della qualità dell'aria. È quanto dichiara l'assessore regionale all'ambiente Thomas De Luca, che prosegue, un superamento, rilevato nuovamente dopo quattro anni, che si accompagna a quelli costantemente registrati negli anni nella centralina industriale di Maratta nonché al superamento dei valori obiettivo per il nickel in quella di Prisciano. Lo scorporo delle rilevazioni attribuibili a fenomeni di carattere naturale, come le polveri sariane, non cambia l'impatto che tale esposizione ha europea verso la Regione Umbria. Per questo avanzerò nelle prossime ore al Ministero dell'Ambiente e della Sicurezza Energetica una richiesta di revisione e rifinanziamento dell'accordo di programma per l'adozione di misure per il miglioramento della qualità dell'aria nella Regione Umbria.