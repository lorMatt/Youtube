La classifica di quest'anno di ecosistema urbano fotografa una situazione che è un po' simile a quella dello scorso anno, cioè i primi e gli ultimi rimangono gli stessi, c'è però qualche cambiamento all'interno dei comuni che si muovono nelle posizioni intermedie, con il comune di Castiglione del Lago che ospitiamo stamattina nella conferenza stampa che migliora di tre posizioni la propria classifica, Per tutti gli altri si mantengono i punteggi e le valutazioni fatte negli anni precedenti. Nel caso specifico del comune di Terni, dove siamo qui stamattina ospiti durante la conferenza stampa, il comune di Terni mantiene ovviamente delle criticità notevoli sul tema della qualità dell'aria. Le performance che riguardano la qualità dell'aria migliorano leggermente a Terni, cioè rispetto allo scorso anno, ma rimangono comunque nel contesto umbro le più problematiche. Poi l'altro tema su cui non sta facendo bene la città di Terni c'è sicuramente il tema del consumo di suolo che è cresciuto anche nel 2021, poi c'è il tema degli incidenti stradali che sono anche questi cresciuti in maniera sostanziale sia rispetto all'anno precedente sia rispetto al contesto generale dell'Umbria, mentre si mantengono performance elevate per quello che riguarda ad esempio la gestione dei rifiuti dove la percentuale di raccolta differenziata resta elevata anche se è peggiorata un po' la qualità della raccolta della frazione organica in particolare e poi c'è un dato importante che resta importante sulla quantità di fonti di energie rinnovabili presenti nel territorio di Terni. Sappiamo che c'è un lavoro che è in corso soprattutto per quello che riguarda il tema della mobilità ad esempio con la costruzione di percorsi ciclabili di zone 30 che dovrebbero poter affrontare il tema della qualità dell'aria oltre che a quello della mobilità e quindi ci aspettiamo dei risultati migliori nei prossimi anni però dobbiamo anche verificare cosa sta accadendo. Il dato del consumo di suolo è particolarmente importante e da attenzionare perché poi porta con sé anche l'aumento di domanda di mobilità. Tipicamente quello che si costruisce in questi anni non sono nuove residenze perché tutti i comuni umbri, terni compresi, sta perdendo residenti in realtà, quindi diminuisce la popolazione residente, aumentano però le aree commerciali costruite in aree periferiche che a loro volta chiedono di essere raggiunte tipicamente con l'automobile, quindi generano nuova mobilità e nuova necessità di utilizzo di auto. E quindi questo è un tema su cui porre particolare attenzione, perché porta con sé poi una serie di tematiche che proviamo ad affrontare e a raccontare con questo report che fa vedere oltre ai singoli dati ambientali anche la forte interconnessione che c'è tra di loro. I due comuni che sono in coda alla classifica anche quest'anno sono il comune di Foligno e il comune di Spoleto. Sono due comuni che pagano un peggioramento importante sulla qualità dell'aria e poi pagano soprattutto una gestione dei rifiuti, del tema rifiuti con performance particolarmente basse e questo resta l'elemento più critico. Poi c'è un dato importante e non ancora affrontato di dispersione idrica, cioè di acquedotti che perdono acqua durante il loro percorso e che quindi determinano un sovracconsumo di questa risorsa. E poi tutti questi comuni hanno bassissimi dati anche dal punto di vista della presenza di fonti di energia rinnovabile, quindi non stanno facendo quella transizione energetica ed ecologica che invece tutti quanti si auspicano e sono particolarmente lenti a modificare questi temi. Sono comuni dove la performance è bassa ma su cui dobbiamo lavorare tutti insieme perché inevitabilmente tutti i comuni anche quelli che sono nelle prime posizioni hanno temi su cui lavorare, hanno criticità e temi su cui occorre lavorare quindi diciamo questo caratterizza tutti tutti i comuni e in particolare quelli che si trovano in fondo alla classifica ovviamente.