Mi chiamo Manciucca Giacomo, lavoro in questa azienda da 21 anni, ho 47 anni, sono entrato nel 1995, nell'estate del 1995 come carropontista. Ho fatto il carropontista per circa due anni e poi sono stato selezionato per andare a fare il capoturno. Così nel giro di qualche giorno mi sono ritrovato da operaio a capoturno della mia stessa squadra. È stata un'esperienza molto formativa, interessante, ho avuto modo di conoscere tutti gli anziani che oggi sono in pensione e ho dei ricordi bellissimi su di loro perché erano dei personaggi. Ho fatto il capoturno in quarta squadra fino alla 2007 e poi ho cambiato mansione, adesso sono un CFP, sono il controllo fattori produttivi del treno a caldo. Non faccio più i turni, il mio orario di lavoro è dalle 8 alle 17 salvo eventi eccezionali che richiedono la nostra presenza qui. E diciamo che da quando non faccio più i turni riesco ad avere una vita molto più regolare anche con la mia famiglia. Cito la mia famiglia perché questa azienda, questo lavoro mi ha permesso di costruire un futuro, di avere una famiglia, una moglie, ho due figli, ho un cane e lo stipendio che percepisco da 21 anni mi dà la possibilità di vivere insieme a loro. Ho molti ricordi belli e brutti in questa azienda. Sicuramente il più bello è quello del primo dicembre 2014, quando siamo rientrati dopo 40 giorni di me? Mi considero un figlio d'arte perché avevo tutti i miei due nonni che lavoravano qua. Un nonno lavorava in officina meccanica e un altro faceva il carro pontista come me quando sono entrato. E anche mio padre ha lavorato ed è riuscito ad andare in pensione grazie all'acciaieria. Io sono il terzo della generazione. La mia mansione è quella di monitorare l'andamento del treno di laminazione, di verificare che tutti i parametri che ogni giorno utilizziamo per la laminazione siano quelli previsti dalle nostre pratiche operative e possibilmente di migliorarli. Noi ci consideriamo un'isola felice qui al laminatorio a caldo. C'è veramente un ottimo rapporto che qualche volta va anche al di fuori delle otto ore lavorative, ma magari ci ritroviamo per un aperitivo in centro città o per una partita a calcetto. L'azienda di oggi è molto cambiata rispetto a quella di ieri, ma cambiata nel senso che c'è molta più attenzione nel guardare avanti, guardare al futuro. L'azienda di una volta forse guardava molto di più la produzione. Oggi si guardano molti aspetti che riguardano anche l'aspetto umano del dipendente che magari una volta venivano trascurati. Un ricordo in particolare di questa azienda risale a quando ero bambino. Quando mio padre lavorava in questa azienda veniva organizzata la befana aziendale e quindi l'azienda metteva a disposizione dei figli dei dipendenti una serie di regali da scegliere che poi ci venivano donati. Io in particolare mi ricordo che un anno scelsi una batteria con il quale fracassai i timpani dei miei familiari ma ho questo ricordo molto vivo in me perché da bambino rimanere incantato di fronte a questi regali che se mi venivano donati dal posto di lavoro di mio padre era veramente un valore aggiunto.