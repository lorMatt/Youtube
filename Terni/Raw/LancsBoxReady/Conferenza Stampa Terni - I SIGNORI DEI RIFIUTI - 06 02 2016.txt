I comitati anti inceneritori di Umbria e Lazio riuniti insieme a Terni per denunciare l'esistenza di una lobby dei signori dei rifiuti che va dalla municipalizzata romana Acea all'imprenditore capitolino Cerroni e che condizionerebbe le politiche dei rifiuti, la gestione delle discariche e le stesse privatizzazioni nelle due regioni. Il convegno ha discusso dei legami che connettono la discarica romana di Malagrotta con quelle umbre di Borgogiglione, Pietramelina, aziende locali laziali come Acea e Ama ad aziende umbre come la Gesenu. Il decreto sblocca Italia del governo Renzi ha gi√† escluso l'insediamento di un nuovo inceneritore ad Albano Laziale e l'adesione al decreto della regione Umbria ha escluso nuovi impianti di incenerimento anche nella nostra Regione. Ribadito da parte dei comitati, no deciso a ogni nuovo impianto di incenerimento.