In occasione dell'avvicendamento nell'appalto del trattamento Scori e dell'Ast di Terni, Tapoyarvi Italia non occuperà tutti gli addetti in forza a Arsco Ilserv. A comunicarlo sono stati rappresentanti dell'azienda finlandese nel corso di un incontro con i sindacati convocato in Confindustria per discutere dei livelli occupazionali e salariali. In base a quanto riferiscono le segreterie provinciali di FIM, FIOM, WILM, FISMIC, UGL e USB, dall'incontro presente la responsabile delle risorse umane di Tapoiarvi Italia, Roberta Bontempo, è emerso che la società non ha ancora un piano industriale compiuto, in quanto il passaggio di appalto avverrà in due tempi. il 1° febbraio 2020 per il servizio Global Service, mentre nei primi mesi del 2021 per il Metal Recovery. Pur non avendo preclusioni ad affrontare gli aspetti salariali, nello specifico, relativamente al primo step, Tapoyarvi intende assumere 35 dei 43 lavoratori ad oggi presenti nel segmento produttivo Global Service di Alsco Ilserv. A fronte di quanto annunciato, spiega la nota, come organizzazioni sindacali abbiamo ribadito che per quanto ci riguarda, rispetto alle rassicurazioni e agli impegni assunti da AST ed Arsco Ilserv, il trasferimento di appalto deve riguardare tutto il personale attualmente in forza, con parità contrattuali e salariali. Per questo è stata già inoltrata alle due aziende una richiesta di incontro urgente. Da svolgersi però prima della chiusura per fermata estiva, entro la quale, concludono i sindacati metalmeccanici, è opportuno chiarire le modalità gestionali ed operative, anche in ragione degli impegni assunti.